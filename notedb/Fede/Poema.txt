n poema (dal greco ποιέω - poièo - anticamente i poèmati) è una composizione letteraria in versi, per lo più di carattere narrativo o didascalico e di ampia estensione, spesso suddivisa in più parti. 
Con questo termine si intende generalmente il genere letterario che comprende tali composizioni.

L'uso di tale termine, in tempi moderni e accogliendo l'accezione di lingua francese, è talvolta esteso anche a componimenti più brevi e di carattere lirico, nonché può essere riferito ad una composizione musicale (poema sinfonico).


Indice
1	Struttura narrativa
2	Tematiche
3	Tipi di poema
4	I poemi più conosciuti
5	Altri progetti
6	Collegamenti esterni
Struttura narrativa
Il poema comincia spesso con un proemio, una sorta di introduzione che più volte si utilizza chiedendo aiuto agli dei per ispirare la scrittura e lo scrittore stesso;
Il narratore è quasi sempre onnisciente;
Vi è quasi sempre un eroe principale forte e valoroso che, spesso affiancato da eroi minori, vive sempre avventure emozionanti e, la maggior parte delle volte, muore in battaglia offrendo la propria vita per la salvezza della patria;
Il poema spesso finisce con il compimento della missione da parte dell'eroe.
Tematiche
I principali temi trattati nei poemi sono:

Guerra: è uno dei temi principali dei poemi. I maggiori esponenti risultano essere l'Iliade e l'Odissea. Si basa sulla tragedia, ma spesso si trasforma in un'occasione per delle imprese eroiche; talvolta nasconde temi leggermente minori come la libertà e l'onore;
Viaggio: apparentemente meno importante, il viaggio è inteso come un'avventura o una missione da compiere;
Amore e dell'amicizia: sta alla base non solo dei poemi, ma anche di molte altre tipologie di libri. Esso è il sentimento più forte, la cosa che avvale e supera ogni cosa; talvolta è persino più importante della vita e della morte, talaltra queste ultime due sconfiggono il sentimento;
La difesa della patria e della famiglia: sono i valori che caratterizzano le società antiche e molti poemi. Ci sono molti esempi in cui questo tema sopravvale anche la paura della morte;
Il senso della vita.
Tipi di poema
Un poema può avere vario tono ed argomento e si può distinguere fra l'altro, a seconda della materia, in:

Poema cavalleresco
Poema didascalico
Poema epico
Poema eroico
Poema eroicomico
Poema mitologico
Poema sacro
Poema sinfonico
Poema storico
poema classico
I poemi più conosciuti
Fra i poemi più conosciuti vi sono:

Divina Commedia
Eneide
Iliade
Odissea
Le Argonautiche
Le stagioni
La Spagna
Orlando innamorato
Orlando furioso
Amadigi
Gerusalemme liberata
Morgante
Poema del mio Cid
L'Adone
Paradiso perduto
Prometeo ed Epimeteo
Racconto di Orfeo
Cantico dei cantici
Una stagione all'inferno